# Χρησιμοποιώντας το XAMPP
Το XAMPP είναι μια σουίτα απο λογισμικά που είναι αναγκαία για την ανάπτυξη Διαδικτυακών εφαρμογών. Τα αρχικά προέρχονται από τα Cross(X), Apache, MySQL, PHP, Perl. Το «X» προέρχεται από το cross platform το οποίο σημαίνει ότι μπορεί να τρέξει σε οποιαδήποτε πλατφόρμα. 

Συγκεκριμένα, για να υλοποιήσουμε web εφαρμογές αρχικά χρειαζόμαστε έναν web server (Apache) και έναν database server (MySQL). Ο web server "σερβίρει" ιστοσελίδες και ο database server "σερβίρει" δεδομένα. Παλαιότερα για να εγκαταστήσει κάποιος τοπικά αυτούς τους servers ήταν χρονοβόρα και επίπονη διαδικασία. Για αυτό δημιουργήθηκε η σουίτα του XAMPP που εγκαθυστά όλα αυτά τα λογισμικά για εμάς και με μια απλή εγκατάσταση του XAMPP έχουμε στη διάθεσή μας τους συγκεκριμένους servers.

Παρακάτω θα δούμε τα βήματα που απαιτούνται για την εγκατάσταση του XAMPP, αλλά και πώς τον χρησιμοποιούμε.

## Βήμα 1: First things first... Download! 
Επισκεπτόμαστε την σελίδα «https://www.apachefriends.org» η οποία περιλαμβάνει συνδέσμους για να μπορέσουμε να κατεβάσουμε την νεότερη έκδοση του XAMPP. Κάνουμε κλικ όπου αναφέρεται το XAMPP για το λειτουργικό σύστημα που διαθέτουμε. Εμείς κάναμε κλικ στο «XAMPP for Windows».

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/xampp-download.png "XAMPP")

Αφού η μεταφόρτωση του αρχείου εγκατάστασης ολοκληρωθεί, κάνουμε διπλό κλικ επάνω του έτσι ώστε να το εκτελέσουμε. Μας εμφανίζεται το παρακάτω παράθυρο ασφαλείας σχετικά για την εκτέλεση του αρχείου. Κάνουμε κλικ στο «Yes».

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-3.2.png "XAMPP")

## Βήμα 2: Ξεκινάμε!

Η πρώτη οθόνη του οδηγού εγκατάστασης εμφανίζεται, κάνουμε κλικ στο «Next». 

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-5.2.png "XAMPP")

## Βήμα 3: Ψωνίζουμε τα απολύτως απαραίτητα!

Στην παρούσα οθόνη μας εμφανίζονται όλες οι υπηρεσίες που θα εγκατασταθούν. Αφήνουμε τα προεπιλεγμένα και ύστερα κάνουμε κλικ στο «Next»

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-6.2.png "XAMPP")

## Βήμα 4: Διαδρομή εγκατάστασης κείται μακράν!
Σε αυτή την οθόνη επιλέγουμε την διαδρομή εγκατάστασης του xampp στον σκληρό μας δίσκο. Το αφήνουμε όπως έχει και κάνουμε κλικ στο «Next»

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-7.2.png "XAMPP")

## Βήμα 5: Ευχαριστούμε ΔΕΝ θα πάρουμε!
Μια ενημερωτική οθόνη μας ενημερώνει για το Bitnami, αφαιρούμε το τικ και κάνουμε κλικ στο κουμπί «Next».

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-8.2.png "XAMPP")

## Βήμα 6: Έτοιμοι για απογείωση;!;!;!
Ενημερωνόμαστε για την ετοιμότητα του οδηγού να εγκαταστήσει το XAMPP στο σύστημα μας. Κάνουμε κλικ στο «Next».

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-9.2.png "XAMPP")

## Βήμα 7: Όλα τα ωραία τελειώνουν!
Περιμένουμε να ολοκληρωθεί η διαδικασία εγκατάστασης. Μόλις εμφανιστεί το παράθυρο ολοκλήρωσης κάνουμε κλικ στο  «Finish».

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-10.2.png "XAMPP")

## Βήμα 8: Ξενάγηση στο cockpit 
Σε αυτό το σημείο μας εμφανίζεται ο πίνακας ελέγχου του XAMPP. Παρατηρούμε πως για κάθε υπηρεσία υπάρχουν αντίστοιχα κουμπιά «Start», «Config», «Logs». Τα κουμπιά «Start» χρησιμοποιούνται έτσι ώστε να ξεκινήσουμε τις αντίστοιχες υπηρεσίες. Αυτές στις οποίες εστιάζουμε σε αυτούς τους οδηγούς είναι η Apache και η MySQL. Αν κάνουμε κλικ στα κουμπιά Start που αφορούν μόνο τις συγκεκριμένες υπηρεσίες τότε το όνομα τους παίρνει ένα πράσινο φόντο το οποίο σημαίνει ότι οι υπηρεσίες ξεκίνησαν επιτυχώς. 

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-11.2.png "XAMPP")

## Βήμα 9: Με το δεξί!
Για επιβεβαίωση επισκεπτόμαστε την διεύθυνση `http://localhost/` ή `localhost:8080`, και μας φορτώνεται η αρχική σελίδα του εξυπηρετητή μας με το σήμα του XAMPP. 

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/xampp-startpage.png "XAMPP")

## Βήμα 10: Όλα στο σωστό σημείο!
Για να δημιουργήσουμε αρχεία php θα πρέπει να τα τοποθετήσουμε στον κατάλληλο κατάλογο στο σημείο όπου εγκαταστάθηκε το XAMPP. Ο προεπιλεγμένος κατάλογος για να τοποθετήσουμε τα αρχεία php μας είναι ο `C:\xampp\htdocs`. Αν τοποθετήσουμε οτιδήποτε μέσα σε αυτόν τον κατάλογο, τότε θα είναι προσπελάσιμο από τον φυλλομετρητή μας (web browser).

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-11.2.png "XAMPP")

## Βήμα 11: Μια δοκιμή πάντα είναι αναγκαία!
Δημιουργούμε για επιβεβαίωση έναν φάκελο test με περιεχόμενο του ένα αρχείο κειμένου.

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-14.2.png "XAMPP")

## Βήμα 12: Ένα, δύο... τέστ, τέστ!
Επισκεπτόμαστε την τοποθεσία «http://localhost/test/» από τον φυλλομετρητή μας και βλέπουμε τα περιεχόμενα του φακέλου. Ο εξυπηρετητής μας λειτουργεί κανονικά!

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-15.2.png "XAMPP")

## Βήμα 13: Cockpit συνέχεια...
Κάθε φορά που δεν χρειαζόμαστε τις υπηρεσίες του XAMPP κάνουμε κλικ στο  «Stop» που υπάρχει δίπλα από το όνομα τους ώστε να τερματίζονται. Να έχετε υπόψη σας πως ο apache χρησιμοποιεί την πόρτα 80 για να επικοινωνεί με τους φυλλομετρητές. Υπάρχουν πολλές εφαρμογές, όπως το skype, οι οποίες επίσης χρησιμοποιούν την πόρτα 80 για τον ίδιο λόγο. Για να μπορέσουν να ξεκινήσουν οι υπηρεσίες θα πρέπει τέτοιες εφαρμογές να μην τρέχουν στον υπολογιστή μας την στιγμή που θέλουμε να τις εκκινήσουμε, διαφορετικά θα εμφανιστεί σφάλμα εκκίνησης της υπηρεσίας , καθώς οι πόρτες δεσμεύονται από τις εφαρμογές που εκτελούνται στο σύστημα μας.

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/01.04-16.2.png "XAMPP")

